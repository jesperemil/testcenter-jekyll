---
layout: page
title: Cykeltests
intro: Vi byder både motionisten og elite-udøveren velkommen i testcentret.
hero:
  text: >-
    <p>I skal have meget ros for den energi, som I får skabt i lokalet. Stemningen var meget professionel, men samtidig afslappet - det var meget motiverende.</p>
    <p>- Line Schulz, 800m & 1500m DM-sølvvinder 2017</p>
image: https://testcenter.vih.dk/sites/testcenter.local/files/styles/panopoly_image_original/public/wysiwyg/icons8-cycling-80.png?itok=h-zmes-r
description: "Testcentret tilbyder følgende testpakker inden for cykling (landevej og mountainbike). Priser og uddybende beskrivelser af tests findes også her."
published: true
tags:
  - triatlon
---

Testcentret tilbyder følgende testpakker inden for cykling (landevej og mountainbike). Alle tests udføres på præcist udstyr af universitetsstandard (SRM cykelergometer m.m.). Priser og uddybende beskrivelser af tests findes også her. Vi tilbyder også forskellige muligheder for rabatter for grupper, klubber og forløb.

Submaksimal cykeltest
Pris: 1000,- inkl. moms

Formålet med den submaksimale cykeltest er at bestemme den fysiske kapacitet ved den aerobe (AeT) og anaerobe tærskel (AT), som samlet vil give et fyldestgørende billede af udholdenheden for kredsløb og muskler. Der måles løbende iltoptagelse, CO2-udveksling, puls, laktat, arbejdsintensitet og bevægelsesøkonomi. Ud fra dette identificeres træningszoner (ud fra watt og puls), der kan bruges i den efterfølgende træningsperiode.

Klik her for at læse en nærmere beskrivelse af den submaksimale cykeltest.

Submaksimal og maksimal cykeltest
Pris: 1500,- inkl. moms

Udover den submaksimale test (se beskrivelse til venstre) udføres der her også en maksimal test, hvor formålet er at bestemme den maksimale aerobe arbejdskapacitet, herunder den maksimale iltoptagelseshastighed og kondital. Der måles maksimale værdier for iltoptagelse, CO2-udveksling, puls, lungekapacitet, og laktat.

Klik her for at læse en nærmere beskrivelse af den maksimale cykeltest.

Udover overstående kan vi også tilbyde peak power tests af anaerob karakter (såsom 6 og 30 sekunders sprinter). Kontakt os for nærmere information herom.

Rabatter
Testforløb
Ved bestilling af to eller flere tests fordelt over en periode, tilbyder vi rabat-muligheder ved et testforløb. Dette er anbefalelsesværdigt, hvis du gerne vil følge din udvikling, idet du vil få nyttig feedback på den træning, der er blevet udført i perioden mellem testene. Kontakt os for nærmere information og pristilbud.

Grupper
Er I en mindre gruppe på mellem 2-4 personer, der har mulighed for at blive testet sammenhængende på én dag, kan der laves et tilbud baseret på antallet af personer. For nærmere priser og information kontakt testcentret.

Klubtilbud
Er I en klub eller et hold hvor flere personer ønsker at blive testet, kan der laves et klubtilbud baseret på antallet af tests. For nærmere priser og information kontakt testcentret.